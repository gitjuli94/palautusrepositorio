Kanditutkielmassa tutustutaan ohjelmistokehityksen hallintamenetelmiin Scrum, Kanban ja Scrumban.

**Scrum** on kehitetty korostamaan ohjelmiston osa-alueiden samanaikaista työskentelyä. Sen toimintamalli on kehitysryhmäkeskeinen ja perustuu itseorganisoituvan tiimin toimintaan. Menetelmä on saanut nimensä rugbyn aloitusryhmittymistä kuvaavasta termistä, jossa kehitystiimiä verrataan yhteistyökykyiseen rugbyjoukkueeseen. Scrum jakaa kehitystyön iteraatioihin, joita kutsutaan sprinteiksi, ja sen roolijako on pelkistetty. Scrumin etuna on selkeä rakenne, mutta tiukat aikarajat voivat olla haastavia.

**Kanban** on alun perin Toyotan autotehtaalla kehitetty menetelmä, joka keskittyy työn visualisointiin, keskeneräisen työn rajoittamiseen ja jatkuvaan parantamiseen. Projekti ei etene iteraatioiden kautta, vaan kehitysryhmä päättää itse työn tahdista. Keskeinen työkalu on Kanban-taulu, joka jakaa tehtävät vaiheittain. Keskeneräisen työn rajoittaminen ja lyhyet jaksot pyrkivät parantamaan tuotteen laatua ja toimitusnopeutta. Kanbanin joustavuus on vahvuus, mutta se voi johtaa hallinnan puutteisiin.

**Scrumban** yhdistää Scrumin ja Kanbanin parhaat puolet. Se poistaa Scrumin tiukkojen sprinttirajojen ja Kanbanin liiallisen vapauden aiheuttamat ongelmat. Scrumbanissa pyritään vähentämään Scrumin vaativaa työmäärän arviointia ja hyödynnätään Kanbanin bucket size planning -tekniikkaa, jossa tavoitteet jaetaan neljään aikavälitä: yhden vuoden, kuuden kuukauden, kolmen kuukauden ja nykyhetken tavoitteisiin. Nykyhetken tavoitteet ovat yksityiskohtaisempia ja niistä valitaan tehtävät Kanban-tauluun.

Tutkielman perusteella Scrumban on erityisen hyödyllinen projekteissa, joissa vaatimukset muuttuvat usein ja ennakoimattomasti.
